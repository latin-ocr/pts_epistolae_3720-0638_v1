50 LIBER Ι. - EPISTOLA IX.

intimi convictus affrictU, quo magis eruditionem
prioris, quarn posterioris ruditatem saperet ; nec
conflictaremur hisce difficultatibus, ipso scilicet
tune eructaturo scientiam, inter decurrendum
plenis velis aequor Scripturarum. Porro tam hic
quam D-. Paulus communiter optarent impetrare
istic a gratia Sanctissimi Domini, ut quoties
ad aram facient, possint animam unam purga-
torio eruere.

Missae sacrificia quae jam obtulimus pro Car-
dinali Guidiccionio sunt omnino ducenta et quin-
quaginta, ex quo Roma discessimus, usque ad
hunc diem. Faciet per suam gratiam Deus
Dominus noster ut reliqua in India persolvamus
Equidem dum mente recolens reputO, quanto
semper hactenus fructu gustuque mei animi pro
illo reverendissimo Ecclesiae Patre sacrificave-
rim, allici me sentio ad eumdem Deo Domino
nostro apud sacrum altare commendandum,
quoties per totam deinceps vitam rei divinae
operari mihi contigerit.

Plurimum cupimus scire, ecquid, quando jam
confirmata regula nostra est, illi quibus tantum
amoris mutui debere nos profitebamur, ob egre-
giam benevolentiam qua res nostras ultro pro-
sequebantur, promovendo illas ope omni studio-
que3 an, inquam, isti vel jam in Societatem
dederint nomen, vel in eo sint, ut quamprimum
dent. Suspicor in iis esse aliquos qui pacem
animi reperire cuperent, citra susceptionem vitae
hujus nostrae humilis et aerumnosae: qui tamen

 

