  

  

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

    

121: ἶ ,ω ..vastam . ‚02:- Αμι-μ.

{13

416 LIBER v. —EPISTOLA v1.

vultu dicentis alacritas, His Dei benedictione ad-

jutis artibus interdum excantantur intemperiae

perturbatarum mentium, et *quasi quidam quo
tenebantur, fascinus solvitur, liberas jam eaS, et
recti capaces sinens, Sic explanata velut via fi-
denter ingredienS, promove ad perfectum quam
potes maxime, totas effundens habenas studio
Deum honorandi, conciliando ipsi amore ac ve-
neratione summa creatarum ad eum diligendum
et laudandum mentium.

Quod praecepi superiuS, ut quae peccata, quae
commerciorum fraudes Armuziae frequentantur,
e peritis disceres: nec ad eum locum, nec ad
ista specierum capita restringas velim. Ubicum-
que fueris, etiam obiter et peregrinando, a viris
bonis et vitae communis experientibus stude
semper quam exactissime cognoscere, non cri-
mina solum, aut rapinarum ibi usitatas artes;
sed usum universum populi, persuasiones vulga-
res, studia gentis, peculiares regionis consuetu-
dineS, modum regiminiS, fori stylum, litium for-
mulas, pragmaticorum cavillationes, et-quidquid
omnino in reipublicae ac civilis societatis ratione
versatur; nihil enim horum (experto credas mi-
hi) non utile scitu est medico animorum, ut
cito morbos intelligat, facile remedia expediat,
promptam semper ac paratam cunctis occuren-
tium necessitatibus opem habeat *in manU.

Hinc scies quid creberrime in concionibus in-
culcandum sit, quid confitentibus magnopere
commendandum. Haec te notitia ad promiscuos

 

     

 

