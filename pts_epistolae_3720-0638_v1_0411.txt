390 LIBER V. ——EPISTOLA V.

christianis atque ethniciS, quos ad· Christum
quantuluscumque aggregaret favor.

Mitto ad te Japonicarum litterarum notas, Ja-
pones quippe ab aliis in scribendi ratione diffe-
runt plurimum. Nam a summo orsi directe ad
ima descendunt. Quaerenti mihi ex Paulo Japo-
ne, cur nostro more non scriberent: Quin VOS,
inquit ille, potius more nostro? Etenim ut ho-
minis caput summum est, pedes imi, sic par
est, homines cum scribunt, a summo deorsum
directe ferri. Descriptionem item Japoniae et mo-
rum illius gentis a Paulo, summae religionis ac
fidei viro, acceptam tibi mitto, Post duos men-
ses ego cum P. Cosmo TurrianO, Paulo et aliis
Japonibus duobus solvam (si Deo cordi erit) in
Japoniam. Inde quid eorum litteris contineatur,
ad te perscribam. Nam ex Paulo homine idiota

cognoscere non potui, quod nunquam attigerit
Japonica litterarum monumenta, quae (similiter
ut apud nos libri scripti Latine) aliena quasi
quadam lingua loquuntur.

Jesus Dominus noster doceat nos facere volun-
tatem suam Ι, et hujus vitae laboribus perfunctOS‚ ad
beatam illam aeternamque transferat sedem! Amen.

XIX. Kal. Febr. Cocini.

I. Psal. CXLII. 10.

 

