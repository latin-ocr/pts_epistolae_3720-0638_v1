 

LIBER 11.-EP1sToLA ιν. 81

licet requirit, ut populus ad sacram confessio-
nem communionemque inducatur, diesque festus
pie sancteque, ut par est, celebretur; praesertim
vero cum Quadragesim'ae tempore (quod his locis
in aestatem incidit) omnes hic sint in armis,
Quippe Indi terra, Lusitani mari dominantur.
Quo fit, toto ut sacro illo tempore in re militari
ac navigatione consumptO, milites ac mercatores
vulgo sint confessionis et Eucharistiae prorsus
expertes. Quocirca praetor, ut homines ad sa-
cramenta pelliciantur, hanc a Pontifice Indul-
gentiae illecebram postulat; quae sane erit quasi
altera Quadragesima. ’

Petit deinde, ut hujus urbis nosocomiis hoc
a Pontifice impetres beneficii, ut aegroti, eorum· ⁴
que administri, quoties confessi Christi corpus
accipient, omnium peccatorum suorum Indul-
gentiam consequantur: morientes autem culpa
pariter absolvantur et poena. Id vero eam* ob
causam expetit, ut aegri sacramentis utantur fre-
quentius; valentes autem libentius inserviant
aegriS, atque in piis operibus se exerceant ;
omnes denique Deum caste pieque venerantes
exemplo sint ethnicis, inter quos versantur
et vivunt.

Jam praetor ut eximia pietate Dei Parentem
colit, summa religione ejus dies festos agit. Is
multo maximam anni partem magna cum co-
horte versatur Goae. Haec urbs sita est in insu-
la ejusdem nominiS‚ quae patet millia passuum
ferme decem. In insula autem sunt aliquot

6

 

