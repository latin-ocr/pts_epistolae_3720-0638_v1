 

350 LIBER 1v.— SYMBOLI DECLARATIO.

tali lucro non indigenS, jus ad illud suum in
nos transfert, sibique imputat quod ex illa no-
bis proficit. Hinc quae confertur nobis gratia,
fructus meritorum Christi est, et influxus qua-
si capitis in membra.

Quemadmodum vero non solum caput sub-
jectis artubus, sed membra etiam se occultis
afflatibus mutuo fovent, alunt et vegetant, ita,
praecipue quidem, non tamen omnino unice, di-

. tamur participatione thesaurorum, quos Christus

 

 

e recte a se factorum, et patienter in vita mor-
tali toleratorum, pretiis congessit. Voluit quippe
idem etiam e cumulo gratiae apud eum partae
servorum suorum fratrum nostrorum laudabili-
bus actis et laboriosis perpessionibUS, in nos
aspergi ac promanare quidpiam. Sic, illis oran-
tibus, nobis impetratum illis vice nostra patien-
tibus, aut praeteritas suas perpessiones offeren-
tibus, nos poenae debito solvimur. Bona denique
omnis generis opera eorum, nobis in Dei gra-
tia, et in Ecclesiae corporis compage perstan-
tibus, varie prosunt, salubri effluvio commea-
bilis in connexa redundantiae.

Agnoscimus praeterea profitemurque, Deo Do-
mino nostro vim ac potestatem inesse remit-
tendi peccata, hoc est, abolendi maculas ac con-
donandi poenas facinorum pravorum, per quae,
abutentes arbitrio nostro nos homineS, a Deo
secedimUS, et contra eum rebellamus; ideo meri-
to excidentes ipsius gratia, in quam nos antea
benigne admiserat. Confitemur etiarn et credi-

