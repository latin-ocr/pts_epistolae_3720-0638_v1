  

     
      
       
      
    
     
     
     
        
         
     
       
     
     
       

202 LIBER ΙΙΙ. — EPISTOLA IV.

  

facitis, tantam hanc excitant in me vestri me-
moriam ac desiderium. Vos, inquam, vos cha-
rissimi fratres, in animo meo vestras impri-
mitis species. Quod si mea vestri memoria
tanta est, fateor vestram mei longe esse ma-
jorem. Deus vobis pro vestro merito gratiam
referat: nam ego non alia ratione possum vo-
bis satisfacere, quam'profitendo me vestris me-
ritis satisfacere nullo modo posse, cum plane
animo videam, quantum omnibus nostrae So-
cietatis hominibus debeam.

In hoc Travancoridis regno, ubi versor (ut
aliquid de rebus Indicis scribam, quarum vos
avidissimos esse certo scio), plurimos Deus ad
Christi Filii sui adduxit fidem. Mensis quippe
unius spatio amplius decem hominum millia
christiana feci3 qua in re hanc tenebam ra-
tionem: ethnicorum pagos, quo baptismi causa
vocabar, ubi primum attigeram, virOS‚ foeminaS,
puerosque unum in locum cogi imperabam.
Tum a primis christianae fidei elementis exor-
sus, docebam unum esse Deum Patrem, Fili-
um et Spiritum sanctum3 et simul tribus per-
sonis, unoque Deo invocato, ter se quemque
rite signare jubebam cruce. Deinde linteatUS‚
generalis confessionis formulam, Symbolum A·
postolorum‚ Decalogum, Pater noster, Ave Ma-
ria, et Salve Regina, ipsorum lingua (hasce e-
¹fg nim precationes abhinc biennio conversas me-
³⁹ moriae commendaram) magna voce illis praei-
bam3 sic ut omnes, cujusque ordinis et aetatis,

