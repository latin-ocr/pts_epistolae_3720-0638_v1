 

 

384 L1BER v.—EP1sT01,A 111.

Deo approbante, in Indiam veneris, anno opinor
proximo a me litteras Japonicas accipies,

Nunnius Ribera Amboini est, in oppido sane
tuto et christianis frequenti, ex ejus litteris in-
tellexi sane uberem fructum ejus laboris extare.
· Socii duo, qui in Comorino promontorio ver·
santur, magno sunt rei christianae adjumentO.
Id adeo ex litteriS, quas ad te mitto, intellige-
re poteris‚ ubi illi de omnibus rebus suis tibi per-
scribunt.

Visum est De0, dulcissimum fratrem nostrum
Adamum Franciscum ex hac vita evocare, ut ei
plurimorum maximorumque laborum persolveret
praemia. Mors anteactae vitae respondit, quae qui-
dem, quantum ab aliis accepi, et ipse perspexi,
sanctitate floruit. Vir fuit plane pius, magnoque
animi ardore in ethnicis ad Christum aggregandis,
Equidem magis illi me commendO, quam ipsum
commendo Deo; persuasum enim habeO, eum
jam beatitudine, ad quam natus erat, perfrui.

Nunc ego Goam contendo, ut me ad Japoni-
cum iter in Aprilem proximum mature com-
parem. E Goa in Cambaiam ad praetorem In-
diae, qui nunc Bazaini est, proficiscar, ut is et
Molucensium christianorum rationibus consulat,
et prospiciat sociis, quos illuc sum propediem
missurus. In his unus erit concionator, qui in
regio oppido commoretur, praesitque collegio in-
choandO, ubi Mauricorum christianorum Lusita-
norumque pupilli instituantur. Inchoabitur etiam
aliud domicilium, ubi praeter orbos Lusitanorum

 

