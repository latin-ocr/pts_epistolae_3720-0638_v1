        
   
         
   
     
     
     
     
   
     
        

288 LIBER 1v. -— EPISTOLA v1.

nihil decerni super ea re novi, etsi video non
deesse qui contra sentiant.

Nondum plane constitui, utrum ego ipse, cum
uno aut altero e Societate, Japoniam post sesqui-
annum petam, an eo duos e Societate praemit-
tam; nam certum est mihi aut ire, aut alios mit-
tere ; atque ut nunc est, inclinat animus in con-
silium eundi. Deum or0, ut quod magis ei cordi
est, id liquido praescribat mihi.

E tribus sociis, qui Molucum petierunt, visum
est unum eligere, qui praeesset caeteris. Itaque
Joannem Beiram delegi, cui reliqui obtempera-
rent non secus ac tibi. Id illis pergratum aecidit.
Idem in promontorio Comorino, caeterisque lo-'
'cis ubi plures e Societate versantur, instituere
cogito.

Tu velim tua tuique studiosorum deprecatione
nobis in hac barbarie versantibus coelestem im-
plores opem. Quod ut facias impensius, Deum

immortalem oro, tibi ut ostendat divinitus, quan-
tum ego tuae vel opis vel operae indigeam.

     

XIII. Kalendas Febr. Anni a Christo nato
MDXLVIII. Cocini.

