ί

LIBER v.—EP1s.ToLA VI. 395

 

hujus utilitas ministerii, nec uberior ex alio quo-
vis ad Dei obsequium profectumve animarum
fructus expectandus.

In concionibus cave unquam proponas argu-
menta dubia, contrariis perplexa sententiis doc-
torum. Certa et perspicua seligi oportet quae
populo tradantur3 ad morum informationem et
reprehensionem vitiorum fere pertinentia: demon-
stretur peccati foeditaS, exaggeretur atrocitas lae-
sae ab homine culpam consciscente supremae Dei
majestatiS, incutiatur horror fulminandae in con-
victos reos judicio supremo extremae damnatio-
niS, graphice depingantur acerbissima tormenta
aeternum infligenda detrusis in tartarum. Mortis
denique, praesertim inopinatae ac subitae, metus
intentetur, maxime incuriosis obsequii divini, et
conscientiae gravissimorum criminum indormire
supina negligentia nihil pensi habentibus, Inse-
renda his opportune commemoratio Christi cru-
ciS, vulnerum, ac mortis, quibus nostra peccata
dignatus est luere. Sed hoc faciendum oratione
affectibus quam maximis incensa, per figuras et
colloquia admotus animorum ciendos accommo-
data, quibus dolor intimus de peccatiS, ob Deum
per ea laesum, excitetur, usque ad lacrymas ex
oculis audientium expressas, sequentibus hinc
propositis eluendae quantocius per confessionem
conscientiae, reconciliationisque curn Deo per
Eucharistiae perceptionem rite celebrandae. Hanc
Veram et unicam, quam intuens effingaS, propo-
sitam tibi velim ideam fructuosarum concionum.

 

