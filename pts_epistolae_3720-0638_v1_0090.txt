LIBER II. -— EPISTOLA ΙΙ. 71

His rebus ita confectiS, Tutuchurinum recta
contendimus Ibi ab oppidanis perbenigne ac-
cepti sumuS, atque in spem venimus fore, ut
ex his locis capiamus fructus animorum uberrimos

Praetor hosce neophytos mire amplectitur ac
fovet, eisdemque nuper, cum vexarentur a Sa-
raceniS, auxilium tulit. Piscatores vulgo sunt;
maritimam oram incolunt3 seque, ac suos sus·
tinent piscatU, maxime margaritarum. His na-
viculas, quibus in piscando utebantur, Saraceni
'nuper ademerant. Id ubi rescivit Indiae praetor,
ipsemet valida classe Saracenos adortus devicit;
magnaque eorum caede facta, omnes eis naves
ad unam eripuit. Neophytis locupletioribus sua
restituit navigia, tenuioribus scaphas condonavit
Saracenorum. Ita insignem victoriam egregia
liberalitate cumulavit: atque ut opem ipse di-
vinam expertus erat in victoria, ita christianos
suam experiri benignitatem voluit. Saraceni ja-
cent afflicti, atque prostrati, nec quisquam inter
eos est, qui oculos tollere audeat, caesis omni-
bus eorum principibuS, caeterisque, qui aliquid
viribus pollere videbantur. Quamobrem neophyti
praetorem quasi parentem diligunt3 atque ab
illo vicissim liberum habentur loco. Dici vix
potest, quantopere ille novellam hanc Christi
vineam mihi commendarit. Nunc praeclarum
quiddam molitur, et ad posteritatis memoriam,
et ad christianae religionis emolumenturn. Hosce
omnes christianos, locorum intervallis disjunc-
tissimos, certam in insulam transcribere cogitat,

 

