 

LIBER 11. -— EPISTOLA IX. 115

omittendum mihi scilicet propositum erit ade-
undi regiS, apud quem eram tractaturus quae-
dam e re obsequii divini.

Scis quam efferetur ista gens raptibus man-
cipiorum, praesertim in loco ditionis eorum, at-
tentatis; non est dubium quin omnes illic ul-
tionem fremant‚ Lusitanamque gentem ac chris-
tianum nomen contumeliis proscindant. Huic
invidiae me objicere consultum non sit.

Quare alio cogitandum erit, et expediendus
tandem impetus in consilium quod dudum mihi
pellaci specie blanditur, omissa India, ubi tot
obstacula promulgationi religionis Christi, unde
minime oportuerat objectantur, transferendi me in
AEthiopiam, quo spes magna et verisimilis vocat
Dei Domini nostri gloriae insigniter movendae, pro-
mulgando illic EvangeliO, ubi non erunt Euro-
paei qui nobis obsistant, evertendo quantum stru-
imus. Non te celo me tam vehementer illuc
impelli, ut non sit inverisimile, me hic Mana-
pare brevi conscensurum naviculam ex iis quas
tonos vocant, qualium adest copia, qua me, sine
mora, Goae reddam, ibi quae opus sunt ad pro-
fectionem in terras Praestejannis paraturus

ADeus nos suo auxilio et gratia dignetur!
men.

Manapare, XII. Kal. Aprilis, MDXLIV.
Tuus frater in Christo amantissimuS,

FRANCISCUS.

     
   
 
  
 
 
 
 
 
 
 
 
 
    
   
   
  
   
   

