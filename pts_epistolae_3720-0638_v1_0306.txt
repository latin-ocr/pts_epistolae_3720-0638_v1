 

LIBER 1v. — EPISTOLA v. 285

nomine majestati tuae obstrictos profiteor; quod
minus miraberiS, Domine, si scias domum Co-
cinensis proepiscopi diversorium esse Societatis
Jesu-. Nec vulgaris hospitii aut usitatae ami-
citiae finibus benignitas in nos ejus coercetur3
eo usque liberalitate prodeunte, ut postquam in*
nostros usus cuncta expendit, quae ad manum
sunt, mutua corroget ab aliis quae superimpendat.
Oro majestatem tuam nomine Societatis uni-
versae, ut tam ei quam ejus fratris filio jubeas
istic expediri necessarias litteras, ut hic statae
ipsis pensiones cum fide praebeantur. Uterque
ista gratia dignus est: proepiscopus quidem, quia
invigilat saluti aeternae fidelium subditorum ma-
jestatis tuae3 fratris ejus filius, quia militarem
operam patriae ac reipublicae tuis auspiciis navat.

Desino in hoc voto: det utinam Deus Domi-
nus noster majestati tuae, ut penitus in animo ·
tuo sentias, ac simul factis exsequariS, quidquid
ipso in momento mortis tuae gauderes a te
factum.

CocinO, X111. Kal. FebruariaS‚ Anno MDXLVIII.
Tuae majestatis servus inutilis,

FRANCISCUS.

 

