  

  
    
    
   
    
   
 
 
 
 
 
 
 
 
 
 
    

280 LIBER 1v. — EPISTOLA v.

universam in opera misericordiae expensurum;
ac praeterea vinculis ipsum et dura custodia
multis annis detenturum3 clareque moneas ne
errent, sibique blandiantur, quasi minae dedu-
cendae in rem nequaquam sint3 certo enim cer-
tius, te nullaS, quaecumque obtendi possint,
excusationes accepturum ; unamque restare ipsis
viam tuae severitatis evitandae, promerendaeque
gratiae, si quamplurimOS, locis et temporibus
quibus rexerint, effecerint christianos.

Cur ita fieri necesse sit multis possem ex-
perimentiS, quae mihi sunt perspectissima, de-
monstrare. Sed-haerere in his nequeo, ne mo-
lestus sim majestati tuae, et meas aerumnas
praeteritas ac praesenteS, sine ¹spe operae pretii,
recitem. Tantum dico: si praetor aut praefec-
tus, quicumque sit, certissime sibi persuaserit,
talia ex vero a majestate tua dici, planeque
ita facturum te sicut denunciasti ac jurasti,
uno anno universa insula Ceilani, et multi orae
Malabaris regeS, totumque quam late patet Co-
morini promontorium, Christi religionem am-
plectentur. Quamdiu vero praetores aut prae-
fecti locorum Indiae non urgebuntur isto metu
dignitatis et rei familiaris amittendae, nisi chris-
tianos plurimos fecerint, nullum magnum speret·
tua majestas successum praedicationis per Indias
evangelicae; certissimumque habeaS, nec accessuros
multos ad baptismum, nec qui accesserint multum
religione profecturos; neque omnino per aliud stare
quominus quotquot vivunt homines in India Christi

    
     

  

