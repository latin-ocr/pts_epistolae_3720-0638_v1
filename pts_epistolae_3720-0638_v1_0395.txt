374 LIBER V.—EPISTOLA 111.

Scripsi ad P. N. Ignatium, ut tibi faciat ve-
niendi potestatem, itemque ad regem, ut te mul·
tis comitatum sociiS, magnaque cum auctoritate
in Indiam mittat. Quod si continget, mihi cre-
de, longevmajori‚ quam tu putaS, tuus adventus
christianae rei erit emolumento. Alterum, de quo
scripsi ad regern, illud est, ut consulat Lusitano-
rum pupilliS, quorum videlicet parenteS, amissa.
pro rege vita, liberos orbos inopesque reliquere,
stipendium ac victum parentibus debitum persol-
vente nemine. Quare non esset alienum aliquot
in India constituere collegia ubi ejusmodi pupilli
non alerentur solum, sed etiam erudirentur. Et
quoniam rex indigenarum quoque saluti prospi-
cere debet, e re christiana esset mandare, ut
christianorum indigenarum liberi certis in locis
imbuerentur catechismo Itaque ei scribO, ut ex
Bazaini vectigalibus (si videatur) circiter quin-
que nummorum aureorum millia assignet ad
ejusmodi aliquam domum aperiendam. Haec om-
nia regem, Deo bene juvante, per tuum adven-
tum facturum esse confido.

Cognovi nuper de regione Japonia, quae sita
est ultra Sinas millia passuum amplius sexcenta.
Ejus incolas acri esse ingenio, cupidosque dis-
cendi non modo divinas res, verum etiam na-
turaleS, quae disciplinis continentur. Id et Lusi-
tani illinc reversi perhibent, et Japones qui-
dam satis declarant, qui superiore anno mecum
Malacca in Indiam profecti, nuper Goae in col-
legio S. Fidei Christianis mysteriis initiati sunt.

 

