 

    

LIBER V. -- EPISTOLA ΙΙΙ. 373

rum adventus, quantum mihi laetitiae attulerit.
Scito igitur et ipsos magnos in pietate progres-
sus facere, et vitae exemplo, concionibus haben-
dis, audiendis confessionibu5‚ commentationibus
proponendis, privatis congressibus rem christia-
nam mirum in modum juvare, magna omnium
voluntate. Nimirum egregiis hic Societatis viris
opus est ; maxime vero in urbe Armuzia, et op-
pido Dio, quae loca haud paulo magis quam
Goa concionatoribus egent piis; ita multos Lu-
sitanos habent a christiana disciplina rituque
degenerantes. Itaque ut necessitati serviam, sta-
tui Antonium Gomen, virum concionandi, alio-
rumque Societatis munerum facultate praestan-
tem, mittere Armuziam. M. Gaspar in collegio
S. Fidei manebit.

Nae tu magnam a Deo inieris gratiam, si cum
plurimis e Societate in Indiam trajeceriS‚ tecum-
que septem octoque concionatoreS, aliosque ma-
gni usus ac moderationis viros adduxeriS. Ne-
que enim multis opus est litteris ad ethnicorum
conversionem, quod horum locorum gens bar,-
bara admodum sit et imperita; ut homines e-
tiam non multarum litterarum, modo magnarum
virtutum ac virium, egregiam hic Deo operam
navare queant. In singulis Indiae oppidis, ubi
concionator esset e Societate cum alio sacerdo-
te, qui eum in confessionibus audiendis, reliquis-
que Societatis officiis obeundis adjuvaret, sedes
locari posset sociorum, ad Lusitanorum indige·
natumque liberos excolendos

     
     
 
  
 
 
 
 
 
 
 
 
 
  
 
 
 
 
 
 
 
    
  
    

