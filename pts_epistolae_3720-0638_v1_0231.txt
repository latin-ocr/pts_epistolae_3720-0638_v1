210 LIBER 111. -·— EPISTOLA V.

fore intra imminentem Maium), repente me
conferam Malaccam; ac si perspicere illic
potero Deum velle uti opera mea insulis Ma-
cazaris (ubi Christi legem quidam amplexi re-
centissime feruntur3 eoque rex ipse loci evo—
casse Malacca praecones Evangelii scribitur3
quos ut impetrare potuerit vereor, nullos enim
ibi puto ad id idoneos reperiri), si, inquam,
ante finem mensis Maii plane constituerO, e-
undum mihi Malaccam ad hoc esse, non prius
solvam, quam misso ad dominum praetorem ta-
bellario, certiorem eum mei consilii fecerim, at-
que ad Malaccae praefectum commendatitias ab
eo petierim, quibus jubeatur praesto esse auxi-
lio e't favore ubicumque nobis opus fuerit, Deo
Domino nostro inservientibus in conversione
gentium illarum. Haec si ut destino succedent,
et proficisci me in Macazariam res poscet, non
conscendam tamen navem antequam te de re
tota litteris Malacca datis admonuero,

Interim oro te ne frangaris aut defatigeris
animo; neve contentionem remittas longis istis
ac duris rudis gentis excolendae laboribus, As-
sidue concursa pagos istos univerSOS, dicens
quotidie ad populum, et diligentissime cavenS,
ne quem uspiam recens natum infantulum bap-
tismo inexpiatum relinquas. Invigila praeser-
tim in locis singulis in institutionem puerorum
per quotidianas catecheticas scholaS‚ sedulo in—
stans, ut iis praepositi magistri, munere suo fun-
gantur quam accuratissime.

 

 

