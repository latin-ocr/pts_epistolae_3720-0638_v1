     
   
   
  
   
   
    
   
   
   
 
 
 
    
 

74 LIBER .H⁰ - EPISTOLA ΙΙΙ.

templum Parisiense Collegii Sorbonici. Collegio
attributi annui reditus tanti, ut sustinere queat
alumnos facile centum: opinio autem est, ejus
vectigalia auctum iri quotidie. Nos quidem, Deo
bene juvante, confidimus hinc multos paucis
annis exiturosf qui et rem christianam valde
juvent hisce in locis, et Ecclesiae sanctae fines
longe ac late proferant.

Ego vero, ut principia se dant, in spem
venio intra sexennium hujus Collegii alumnos
facile trecentos fore, eosque variarum gentium,
nationum atque linguarum, quorum opera, pau-
corum annorum spatiO, christianorum numerus
non mediocriter augeatur. Praetor, ubi primum
otium erit ab ethnicis (perpetuo enim cum eis
bellum gerit), Collegii aedes celeriter se exaedi-
ficaturum recepit: sic enim in animum induxit
suum, nihil in tota India aeque pium ac sanc-
tum reperiri; ejusmodi autem domus Christo
dicatas, conciliatrices esse victoriarum, quas
adhuc multas atque praeclaras de ethnicis re-
portavit, speratque in posterum etiam praecla-
riores se, Deo adjuvante, relaturum. Quare te
ego, per Christum Dominum ejusque cultum,
etiam atque etiam rogO, ut tuis totiusque So-
cietatis precibus Martinum Sosam Deo com-
mendandum cures; quo videlicet satis illi con-
silii auxiliique divinitus suppeditet, ad vastam
hanc Indiae provinciam bene gerendam, omni-
noque, ut sic transeat per bona temporalia, ut non
amittat aeterna.

    
 

