 

LIBER IV. — EPISTOLA IV. 273

bilem, et ante hoc tempus inauditam, quam
fortassis operae pretium erit cognoscere. Caprum,
inquam, vidi lacte suo parvos alentem hoedos:
ubere enim, quod prope genitalia unicum habet,
tantum lactis reddebat quotidie, quantum scutella
capere potest. Ego ipse rem perspexi his oculis;
neque enim aliter, ut crederem, adduci potuissem.
Hunc caprum Lusitanus quidam vir honestus
secum asportat eo consiliO, ut in Lusitaniam mittat.

Sed ut ad iter meum revertar, vos egO, patres
fratresque charissimi, per Christum Jesum,
rerum omnium Dominum, per sanctissimam ejus
Parentem, per coelestes civeS, qui aeterna gloria
fruuntur, oro quaesoque, ut mei memoreS, assidue
pro me summo studio deprecemini Deum. Vi-
detis enim profectO, quanto mihi praesidio opus
sit. Ac saepenumero sensi, in multis corporis
animique periculis vestras mihi preces saluti fuisse.
Equidem ne mihi ex animo excideretiS, vestrum
omnium nomina, vestro chirographo in epistolis ad
me missis subscripta, simul eum solemni meae
professionis formula circumgestO, et pro singu-
lari voluptate, quam percipio ex tam jucunda
recordatione, primum DeO, ut par est, gratias
ago, deinde vobiS‚ patres fratresque suavissimi,
quos Deus tot ac tantis virtutibus ornavit. Et
quoniam confido fore, ut vobis haud paulo jucun-
dius fruar in aeterna vita, pluribus in praesentia
vobiscum agere supersedeo.

VI. Idus MaiaS. MDXLVI. Ex Amboino.

18

    
   
   
 
 
 
 
 
 
 
 
 
 
 
 
 
 
 
 
 
 
 
 
   
  
 

  

