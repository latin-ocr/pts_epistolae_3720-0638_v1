· 28 LIBER 1. —- EPISTOLA v.

Quod de meis rebus, ac praesertim de meae
vitae institute, prae te fers velle cognoscere, gau-
derem equidem offerri nobis occasionem mutui‘
congressus. Nemo enirn me paratior est ad
omnia quae in hoc genere scire aves tibi ple-
nissime communicanda. Nec despero fore ut
Deus mihi Dominus noster, inter multas qui-¹
bus me divina ejus majestas benignissime cu-
mulat quotidie gratiaS, hanc quoque adjungat
eximiam, videndi semel in hac vita et per
otium alloquendi te, priusquam cum meo socio
in Indias solvamus. Tunc sane licebit plenissi-
mam ex me coram audire rationem omnium
eorum, de quibus per tuas litteras interrogas:
tam multa enim illa sunt, ut scripto id fieri
commode nequeat. Ad id quod epistola tua ad-
jungit: multa pro homiuum cousuetudine de nostro
instituto dici; hoc tantum in praesens repono:
parum refert, doctor egregie, ab homiuibus judicari,
praesertim ab iis qui prius judicant, quam iutelli-
gant.

Qui has tibi a me reddet Blasius Lopez in
clientelam atque in disciplinam transcribi tuam
peroptat. Hunc ego amo plurimum mei vicis-
sim amantem; et pro ea necessitudine te ro-
gO, ut, si preces meae apud te quidpiam possunt
(possunt autem multum per tuam humanitatem),
excipias benigne, me tradente ac commendante,
prolixum istud ejus erga te studium, quod of-
fert; majorem in modum cupiens, et ut patro-
no tibi obsequi, et ut magistro dare operam.

 

