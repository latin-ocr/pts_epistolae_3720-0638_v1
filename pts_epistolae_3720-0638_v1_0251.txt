   
    
   
   
  
 
     
   

       

230 LIBER 111.—V1TAE CHRISTIANAE FORMULA.

   

    
        

Animabus salutis aeternae cupidis

VITAE CHRISTIANE AC SANCTE TRANSIGENDAE
FORMULA.

CHR1sT1ANUs qui ultra inanem nuncupatio-
nem verbi‚ talem se praestare solidis offi-
ciis satagit, mane cum primum evigilat, arri-
gat animum ad tria quaedam agenda, Deo im-
primis et debita et grata. Primum est confes-
sio et adoratio sanctissimae Trinitatis, Dei
unius in natura, in personis trini. Character
est christianismi, agnitio et veneratio trium
divinarum Personarum in una essentia, cujus
quidem officio professionis, signi crucis expres-
sione cum mentione Patris et Filii et Spiritus
sancti, prout suos filios docet Ecclesia, defun-
gimur: si tamen et manus motum et sonum
linguae congrua devotae mentis attentione comi·
tamur. Consigna ergo, statim ac expergisceriS,
frontem et pectus, solemni simul prolata invo-
catione Trinitatis, profunda demissione religiosi
animi, Patrem, Filium, et Spiritum sanctum,
unum aeternum, omnipotentem, summe bonum,
adorans Deum.

Alterum ab hoc est trium theologicarum vir-
tutum exercitium, quo velut primitias diurna-
rum actionum consecrare Creatori, et ejus
mature conciliare tam ad omnia necessarium

