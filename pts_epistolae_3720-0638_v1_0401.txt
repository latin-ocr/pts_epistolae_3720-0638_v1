 

  

   
 
 
 
 
 
 
 
 
 
 
 
 
 
  

 

 

 

 

 

 

 

 

 

 

    

380 v LIBER V.—EPISTOLA 111.

specteS, sive aedium descriptionem. Mirificam
sane operam his locis Fr. Vincentius navavit: is
amicissimus mihi est Societatique universae. Con-
firmat se id agere, ut moriens collegii adminis-
trationem Societati relinquat. Mirum in modum
expetit sacerdotem e Societate grammaticae pe-
ritum, qui alumnos litteris erudiat, et diebus
festis ad populum verba faciat. Mos gerendus
est homini: quaeso te, mitte ejusmodi sacerdo-
tem, qui illi omnibus in rebus obtemperet.
Cranganori duae sunt aedes sacrae, una S. Tho-
mae a Thomaeis christianis pieadmodum celebra-
ta, altera S. Jacobi collegio adjuncta. >Duobus
hisce templis F. Vincentius Indulgentias imperti-
ri peroptat, solatia horum christianorum, et inci-
tamenta pietatis· Quocirca majorem in modum
abs te pet0‚ ut sive per θος, qui Romae sunt,
sive per pontificium nuntium, qui est in Lusitania,
anniversariam omnium peccatorum Indulgentiam
cureS, ex vigilia S. Jacobi, itemque S. Thomae,
in octonos dies insequentes: quam ego Indul-
gentiam his duntaxat propositam volo, qui con-
fessionis et Eucharistiae sacramentis rite procu-
ratiS, eas aedes Cranganori pie casteque adierint.
Haec duo, de sacerdote et de IndulgentiiS, quae
Vincentii nomine abs te postulavi, si curaveris,
et simul ad eum officiosam epistolam miseris; nae
tu hominem et tibi et Societati in perpetuum
devinxeris Ejusmodi litteraS, ut ad episcopum
quoque ipsum deS, nostrae Societatis cupidissi-
mum te etiam atque etiam rogO.

 

  

 

