       
        
     
     
     
     
         
     
     
     
     
     
         
       

424 LIBER v. — EPISTOLA v1.

  

eligendO, prudenter inspecto statu rerum prae-

sentium, decerneS, ut aut in publico xenodochio,
aut in aedibus Sodalium Misericordiae, aut in do-
muncula templo vicina, prout 'magis expedire
videbitur, habites. Si contigerit te a me in Japo-
niam vocari, scribes continuo ad rectorem hujus
collegii, idque duabus tribusve viis per naves to-
tidem istinc Goam versus solventeS‚ rogans eum
ut provideat aliquem e nostris idoneum juvandis
et consolandis civibus istius urbis, quem in ea tibi
statione successurum quamprimum destinet.

Ad extremum te ipsum tibi ipsi prae omnibus
impensissime commendo: nunquam tibi excidat.
memoria te membrum Jesu Societatis esse. In
singularibus quae se illic offerent occasionibus
gerendarum rerum, quid magis e Dei Domini
nostri obsequio sit, ipse te usus et praesens ex-
perientia docebit: non est hac ulla melior et cer-
tior prudentiae magistra. Fac quotidianis tuis, et
tuorum quos in religione dirigeS‚ precibus com-
muni me Domino commendes diligenter. Postre-
ma longae paraeneseos haec praescriptio sit: Sin-

' gulis saltem semel hebdomadis hanc scripturam
attente totam relege, ne unquam in ea praecep-
torum ulla te subeat oblivio.

Dominus utinam Deus noster, te comitetur et
isto itinere deducat: idemque tamen permaneat
hic nobiscum! Vale.

Goae, Mense Marti0‚ An. MDXL1X0
FRANcrchs.

»4,- ,ῑε ἓ-43Σ 4 ἐξέξῆῑῗ 44

